---
title: Om kaisunivers.org
header: Om bloggen og hvordan du kan kontakte meg
description:
permalink: /om/
layout: default
---

# En personlig blogg

for Kai Andresen, født på Rodeløkka i Oslo i 1965. Nå bosatt på Langhus.

Dette er en erstatning for statusoppdateringer på fjesboka. Hvis du bruker en rss-leser kan du lettere se når jeg legger ut noe nytt.

![skriv i dag](/assets/images/meg-hvordankontakte.jpg)Du kan gjerne ~~legge igjen~~  sende meg en kommentar, det hadde vært hyggelig 😀 

# Personvern

Det er _ingen_ cookies, sporing av besøk, på denne siden. Jeg kan riktignok se hvor mange ganger hver side er servert og til hvilket land, men det stopper der. Hverken jeg eller noe selskap samler eller bruker informasjon om besøk her til å dytte på deg reklame eller annet innhold når du besøker andre steder.

# Markedsføring / reklame

Omtale av ting / steder er basert på min egen erfaring og ønske om å framheve det. 

Dersom jeg noensinne skulle poste noe for betaling (f.eks. at jeg har "fått" noe av en "giver" som ønsker at jeg omtaler produktet / tjenesten, vil jeg merke posten tydelig med <mark>Sponset innhold</mark> og være tydelig på hvem og hva.  Jeg kan i grunnen ikke se at det noen gang skulle bli aktuelt, - siden jeg ikke sporer noen er det ingen som vil hive pengene dine etter meg ;) 

# Bildebruk

![Selvportrett over elv i juv, Modum Bad, mai 2017](/assets/images/meg-over-avgrunnen---omsider.jpg){:.fullbredde }  Bilder har jeg generelt tatt selv, og jeg vil sette pris på å bli spurt før du bruker dem andre steder. Bildefilene jeg legger ut vil uansett vanligvis være for små og lavoppløste til bruk andre steder, -hvis du spør kan det hende du kan få en større versjon. Bildene er vanligvis manipulerert ved hjelp av perspektiv-, objektiv- og kamerainnstillingsvalg i fotoøyeblikket, og etterbehandlet sånn at jeg synes lys/kontrast/farger blir litt kulere. 

# Oppsettet

Er inspirert av [Kev Quirk](https://kevq.uk/how-to-build-jekyll-site-simple-css/#h-prerequisites)